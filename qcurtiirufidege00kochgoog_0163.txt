156 ‘DE GESTIS ALEXANDRI MAGM

3 centis mali praeteriit. 'Tertio ab omni parte coeli emicare fulgura
. et nuncinternitente luce nunc condita non oculos modo meantis
4 exercitus, sed etiam animos terrere coeperunt. Erat prope con-
tinuus coeli fragor et passim cadentium fulminum species vise-
batur, attonitisque auribus stupens agmen nec progredi nec con-
5 sistere audebat. Tum repente imber grandinem incutiens tor-
rentis modo effunditur. Ac primo quidem armis suis tecti exce-
perant, sed iani nec retinere arma lubricae et rigentes manus
poterant, nec ipsi destinare, in quam regionem obverterent cor-
pora, quum undique tempestatis violentia maior, quam vitabatur,
6 occurreret. Er30 ordinibus solutis per totum saltum err-abun· ,
dum agmen ferebatur, multique prius metu quam labore defati-
· gati prostraverant humi corpora, quamquam imbrem vis trigoris
7 concreto gelu astrinxerat. Alii se stipitibus arborum admoverant.
8 ld plurimis et adminiculum et suffugium erat. Nec fallebat ipsos
morti locum eligere, quum immobiles vitalis calor linqueret: sed
grata erat pigritia corporum fatigatis, nec recusabant exstingui
quiescendo. Quippe non vehemens modo, sed etiam pertinax
vis mali insistebat, lucemque, naturale solatium, praeter tem-
pestatem haud disparem nocti silvarum quoque umbra suppres-
9 serat. Rex unus tanti mali patiens circumire milites, contrahere ,
dispersoS, allevare prostratos„ ostendere procul evolutum ex
tuguriis sumum hortarique, ut proxima quaeque suffugia occu-
10 parent. Nec ulla res magis saluti fuit, quam quod multiplicato ·
labore sufficientem malie, quibus ipsi cesserant, regem deserere j
erubescebant. .
11 Ceterum efficacior in adversis necessitas quam ratio frigoris
remedium invenit. Dolabris enim silvas sternere aggressi passim
12 acervos struesque accenderunt. Continenti incendio ardere cre-
deres saltum et vix inter flammas agminibus relictum locum. Hic
calor stupentia membra commovit paullatimque spirituS, quem
13 continuerat rigor, meare libere coepit. Excepere alios tecta bar-
barorum, ’ quae in ultimo saltu abdita necessitas investigaverat,
alios castra, quae in humido quidem, sed iam coeli mitescente
saevitia locaverunt. Duo milia militum atque lixarum calonum-
14 que pestis illa consumpsit. Memoriae proditum est, quosdam
. applicatos arborum truncis et non solum viventibuS, sed et inter
se colloquentibus similes esse conspectos, durante adhue habitu. ,
15 in quo mors quemque deprehenderat. Forte Macedo gregarius l
miles seque et arma sustentans tandem in castra pervenerat.

ῥ

 

